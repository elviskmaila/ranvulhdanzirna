Vawk in sak chungchang: Hlawhtling taka vawk vulh 
tur chuan a in leh a sakna bungrua ngaih pawimawh 
a ngai a. A chhan chu, ruah leh thli bakah hri leh seh 
thei tu laka an tawm himna a ni tel a ni. Tin, boruak 
luhchhuahna tha tak siam tur a ni a. A pa chi thlah tur 
dahna te, a no hruai dahna te, a dam lo dahna te neih 
hran ngei ngei tur a ni.
Vawk in hi saptawng chuan Pig sty an ti.
Vawk puitling tan feet 10-12 vel a zau a ni tur a ni.
Concrete emaw, thing emaw, mau emaw pawh hmangin a sak theih
A chhuat chu nal lo leh tihfai awlsam a siam hram tur.
A zun leh ek luangral turin a chhuat hi a in hnung lamah tih awn thin tur (degree 5 velin).
A chaw kuang hi feet 2 aiin a te tur a ni lo.
Eng chhitna tur ruahman tel ngei ngei tur.
A chung hi a hniam lai berah feet 5 tal a ni tur a ni.
Hriselna leh thianghlimna chungchang
Vawk in chhuat hi a rimchhiat lohnan tihfai ziah tur
Mizo ten tuisen kan tih KMnO4 (Potassium 
Permanganate)-in a chaw kuang, chhuat leh bangte 
tihfai thin tur (Tui litre 1 ah 2.5 gm vel)
Tumah vawk in kiangah kal tir loh tur.
Hnathawkte pawh thawmhnaw a hranpa neih nise.
Vawk in chhehvel leh a panna kawng pawh tuisen theh 
thin tur a ni